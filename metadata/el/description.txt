Συλλέξτε αποδεικτικά στοιχεία λογοκρισίας στο Διαδίκτυο. Μετρήστε την ταχύτητα και την απόδοση του δικτύου σας. Παίξτε ενεργό ρόλο στην αύξηση της διαφάνειας του ελέγχου πληροφοριών σε όλο τον κόσμο.
Με την εκτέλεση αυτής της εφαρμογής, μπορείτε να μετρήσετε την ταχύτητα και την απόδοση του δικτύου σας, να εξετάσετε εάν και πώς έχουν μπλοκαριστεί ιστοσελίδες και αν υπάρχουν συστήματα λογοκρισίας ή επιτήρησης στο δίκτυό σας.

Αυτές οι δοκιμές έχουν αναπτυχθεί από το Ανοικτό Παρατηρητήριο Παρεμβάσεων Δικτύου (OONI), ένα έργο ελεύθερου λογισμικού (στο πλαίσιο του The Tor Project) το οποίο αποσκοπεί στην αποκάλυψη της λογοκρισίας στο Διαδίκτυο σε όλο τον κόσμο.
Από το 2012, το OONI έχει συγκεντρώσει εκατομμύρια μετρήσεις δικτύου από περισσότερες απο 190 χώρες, οι οποίες δείχνουν πολλαπλές περιπτώσεις λογοκρισίας στο Διαδίκτυο. Με την εκτέλεση του ooniprobe, θα συμβάλλετε στην αύξηση της διαφάνειας της ηλεκρονικής λογοκρισίας.

▶ Συλλογή αποδεικτικών στοιχείων για τη λογοκρισία στο Διαδίκτυο
Η δοκιμή Web Connectivity του OONI έχει σχεδιαστεί για να εξετάσει αν η πρόσβαση σε ιστότοπους έχει μπλοκαριστεί μέσω αλλοίωσης DNS, αποκλεισμού TCP/IP ή μέσω ενός διαφανούς HTTP proxy.. Εκτελώντας αυτή τη δοκιμή, θα συλλέξετε δεδομένα που μπορούν να χρησιμεύσουν ως απόδειξη της λογοκρισίας στο Διαδίκτυο και θα σας παρασχεθούν συμβουλές παράκαμψης.

▶ Ανίχνευση συστημάτων υπεύθυνων για λογοκρισία και επιτήρηση στο Διαδίκτυο
Η δοκιμή HTTP Invalid Request Line του OONI σχεδιάστηκε για να αποκαλύψει την παρουσία συστημάτων που θα μπορούσαν να είναι υπεύθυνα για λογοκρισία και επιτήρηση.

▶ Μέτρηση της ταχύτητας και της απόδοσης του δικτύου σας
Η δοκιμή Network Diagnostic Test (NDT) του OONI μετρά την ταχύτητα του δικτύου σας συνδέοντάς σας με τους κοντινότερους διακομιστές του M-Lab και συλλέγοντας πληροφορίες χαμηλού επιπέδου TCP/IP που μπορούν να βοηθήσουν στην χαρακτήριση της ταχύτητας και της απόδοσης του δικτύου σας.

▶ Ανοιχτά Δεδομένα
Το OONI δημοσιεύει όλα τα δεδομένα μετρήσεων δικτύου που συλλέγει επειδή τα ανοιχτά δεδομένα επιτρέπουν τη διεξαγωγή ανεξάρτητης έρευνας και την επαλήθευση των ευρημάτων του OONI. Τα δεδομένα αυτά συμβάλλουν επίσης στην αύξηση της διαφάνειας της λογοκρισίας στο Διαδίκτυο σε όλο τον κόσμο. Όλα τα δεδομένα δημοσιεύονται στο OONI Explorer: https://explorer.ooni.torproject.org/

▶ Ελεύθερο λογισμικό
Όλες οι δοκιμές του OONI, καθώς και η δοκιμή NDT, βασίζονται σε λογισμικό ελεύθερου και ανοικτού κώδικα. Μπορείτε να βρείτε τον πηγαίο κώδικα μέσω του ακόλουθου συνδέσμου: https://github.com/thetorproject/ooniprobe-ios


Ακολουθήστε μας στο Twitter: https://twitter.com/OpenObservatory


Σημείωση: Η λειτουργία του ooniprobe ενδέχεται να μην είναι συμβατή με τους όρους παροχής υπηρεσιών του παρόχου υπηρεσιών διαδικτύου σας ή να είναι νομικά αμφισβητήσιμη στη χώρα σας. Με την εκτέλεση του ooniprobe θα συνδεθείτε σε ιστοσελίδες που μπορεί να είναι παράνομες στη χώρα σας και θα χρησιμοποιήσετε μεθόδους καταστρατήγησης της διαδικτυακής λογοκρισίας, όπως το Tor. Το OONI θα δημοσιεύσει τα δεδομένα που έχουν υποβληθεί από τους χρήστες, ενδεχομένως συμπεριλαμβανομένης της διεύθυνσης IP ή άλλων στοιχείων ταυτοποίησης. Επιπλέον, η χρήση του ooniprobe θα είναι σαφής σε οποιονδήποτε έχει πρόσβαση στον υπολογιστή σας και σε οποιονδήποτε μπορεί να παρακολουθεί τη σύνδεσή σας στο Διαδίκτυο (όπως ο εργοδότης, ο πάροχος υπηρεσιών διαδικτύου ή η  κυβέρνηση).
